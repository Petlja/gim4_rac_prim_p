Области примене савременог рачунарства
======================================

Курс који је пред вама покрива тему "Области примене савременог рачунарства", која се обрађује у 
четвртом разреду гимназија (природно-математички смер, друштвено-језички смер и општи тип гимназије).
Курс је писан у складу са важећим програмом наставе и учења. 

Првенствени циљ изучавања ове теме је стицање опште културе, па дато градиво треба схватити пре свега 
као информативно, односно као основу за разговор и размену искустава. Након летимичног упознавања са 
садржајем, курс може да послужи и као полазна тачка за детаљнију обраду неких од описаних области примене 
рачунарства. Уколико се неке изабране области обрађују групно, садржај курса може да се комбинује са 
другим, повезаним материјалима на интернету.
