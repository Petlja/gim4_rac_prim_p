Закључак
========

Примене савременог рачунарства које су овде набројане представљају само мали избор познатих и 
популарних примера. Неки од ових примера су постали толико присутни у нашим животима, да их више 
не осећамо као нешто ново и другачије. Може се стећи утисак да су се примене савременог рачунарства 
већ толико утопиле у свет око нас, да граница између класичног и савременог рачунарства 
полако губи смисао. 

Ипак, убрзани развој чији смо сведоци и даље траје. Примене о каквима је било речи свакодневно 
постају не само све масовније, него и све разноврсније. Чест је случај да на нове примере примене 
савременог рачунарства наиђемо сасвим случајно. Могућности које су тек пред нама заиста је тешко 
и наслутити. 

Темпо промена које захваљујући напретку рачунарства настају пред нашим очима незабележен је у 
људској историји. Немогуће је претерати у наглашавању значаја те чињенице. Време у коме живимо 
је у том смислу препуно изазова, већ и због све тежег праћења промена о којима говоримо, а 
поготово када настојимо и да искористимо неистражене могућности и стварању нових решења.